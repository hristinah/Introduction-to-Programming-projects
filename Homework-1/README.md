## Софийски университет „Св. Климент Охридски“
## Факултет по математика и информатика
![image1](https://user-images.githubusercontent.com/89635038/131332104-bc94ea9a-b91c-439e-87ee-022bba11c934.gif)

# ЗАДАЧИ ЗА ДОМАШНО 1 
 &nbsp;
## курс Увод в програмирането
## за специалности Информатика, Компютърни науки и Софтуерно инженерство
## зимен семестър 2016/2017 г.
 \
**Задача 1.** Да се напише програма, която прочита от клавиатурата цяло положително число,
не по-голямо от 3000, и извежда на екрана представянето му в римски цифри.
Ако числото е извън границите, да се изведе текстът "Invalid number!". Например:

Вход | Изход
------------ | -------------
1990 | MCMXC
5000 | Invalid number!

 \
**Задача 2.** Да се напише програма, която прочита цяло положително число с 10 цифри — ЕГН на български гражданин. Програмата трябва да провери дали даденият ЕГН е валиден и ако да — да изведе на екрана разделени с интервал датата на раждане (във формат ДД.ММ.ГГГГ) и пола на съответния човек (главна латинска буква M или F). Ако въведените данни не са валидно ЕГН, да се изведе текста "Bad input data!".

Вход | Изход
------------ | -------------
9801010800 | 01.01.1998 M
7816031663 | Bad input data!

 \
**Задача 3.** Да се напише програма, която прочита цяло число без знак (по-малко от 232) и проверява дали шестнайсетичният му запис е съставен от еднакви цифри, като в зависимост от резултата извежда съответно текста "Yes" или "No". Например:

Вход | Изход
------------ | -------------
1365 | Yes
100 | No

 \
**Задача 4.** Да се напише програма, която по дадени координати на цар и друга фигура 
върху шахматна дъска определя дали царят е в шах от съответната фигура.

Координатите на шахматната дъска са във вида - “X Y”, където:
*	X е малка латинска буква от ‘a’ до ‘h’, означаваща поредна колона на шахматната дъска, отляво надясно
*	Y е цифра от 1 до 8, означаващо пореден ред на шахматната дъска, отдолу нагоре

Фигурата може да бъде: дама, офицер, кон или топ. Символите, съответстващи на валидните фигури са:
*	‘Q’ — дама (Queen)
*	‘B’ — офицер (Bishop)
*	‘N’ — кон (kNight)
*	‘R’ — топ (Rook)

От клавиатурата последователно се въвеждат:
1.	Символ за тип на атакуващата фигура
2.	Координатите на атакуващата фигура
3.	Координатите на царя

Ако царят е в шах, програмата извежда надпис "Yes" на конзолния ред, а в противен случай извежда "No".

Пример:
Вход | Изход
------------ | -------------
R <br> c 5  <br> g 5 | Yes
B <br> h 3 <br> d 2 | No
N <br> c 3 <br> d 5 | Yes

 \
**Задача 5.** След поредна нощ из столичните нощни заведения, вицесветовният шампион по дартс и първокурсник във ФМИ, Интегралчо бива предизвикан да покаже своите умения със стреличките от Вальо Точния, виден квартален шмекер, носещ гордо прозвището "батка". Без дори да се замисли, Интегралчо приел и се запътили към най-близката отворена игрална зала. Изправяйки се пред игралното табло, вицесветовният шампион установил, че има проблем. Осъзнал, че след приетото количество течни субстанции картината пред него е "леко" разфокусирана. Въпреки това, той не загубил самообладание, знаейки, че всеки негов изстрел попада точно на избраните от него координати. На Точното не може да му се има доверие, а Интегралчо не може да разчита на своето зрение, затова няма как да разбере колко точки е изкарал. В замъгленото съзнание на студента от ФМИ се ражда проста, но гениална мисъл — той се сеща за вашите способности да пишете код на С++.

За да помогнете на изпадналия в беда ваш колега, вие ще трябва да реализирате програма, която от стандартния вход прочита две двойки координати (x,y) и (u,v) (четири дробни числа, разделени с интервал). (x,y) са координатите на точката, в която Интегралчо се цели, а (u,v) показва отклонението на погледа му. На стандартния изход вие трябва да кажете този изстрел колко точки ще му донесе. Ще приемаме, че дъската за дартс е разделена на области от 3 концентрични окръжности, с радиуси R1 > R2 > R3 (предварително известни константи). Центърът му при "трезвен" поглед съвпада с началото на координатната система (u = v = 0). Пречупено обаче през погледа на вашия приятел, центърът на координатната система отговаря на (u,v), което дефинира нова координатна система с начало тази точка. Интегралчо се цели спрямо това, което вижда (новата координатна система). Помогнете му да разбере колко точки получава в действителност за неговия изстрел.

Точкообразуване:
Ако Интегралчо уцели извън окръжностите на дъската за дартс, той получава нула точки.  В случая, когато стреличката му попадне в най-големият кръг, получава 10 точки. Ако точката, която уцели, принадлежи на вторият по големина кръг, точките, които ще получи, са два пъти повече. А ако вашия приятел улучи центъра (най-малкия кръг), то той получава общия брой на точките от предишните две области, умножен по две. Радиусите на различните области са съответно R1 = 8, R2 = 3 и R3 = 1.
Ако стреличката попадне точно на границата между два сектора, ще считаме, че се получават нула точки. (Можем да мислим, че отскача от телта между двата сектора и пада на земята)

Помогнете на вашия колега да победи Вальо Точното като му кажете, ако се цели в дадена точка, колко точки реално ще му донесе тя.
Пример: 
Вход | Изход
------------ | -------------
3 3 <br> 1 2 | 10

Дартсът през “трезвен” поглед:
 \
 \
![image17](https://user-images.githubusercontent.com/89635038/131333168-40377356-5908-4a7a-ba2c-579c9e966000.png)
 \
 \
Дартсът през прогледа на Интегралчо : 
 \
![image16](https://user-images.githubusercontent.com/89635038/131333210-88c43fb7-cda3-46de-abb2-96aca0ba7979.png)
 \
 \
 Други примери:

Вход | Изход
------------ | -------------
0 0 <br> 1 1 |	20
0 0 <br> -0.5 -0.5	| 60
5 5 <br> 2 2 |	0

*Забележка: в рамките на тази задача точността на сравненията да бъде извършвана с до 3 значещи цифри след десетичната запетая!*

 \
**Задача 6.** Дадена е декартова координатна система. Всеки правоъгълник със страни успоредни на осите може да се определи с четири цели числа: координатите на долния си ляв ъгъл, височината и ширината си. Да се напише програма, която прочита от клавиатурата данните за два правоъгълника (на два отделни реда, като числата на всеки ред са разделени с интервал) и извежда на екрана лицето на общата им част. Ако правоъгълниците нямат обща част, приемаме лицето за нула. Например:

Вход | Изход
------------ | -------------
1 1 5 6 <br> -3 4 6 8	| 8
1 1 5 6 <br> 3 10 4 2	| 0

 \
**Задача 7.** Дадена е долната фигура “ин-ян” в декартова координатна система. Да се напише програма, която прочита от клавиатурата координатите на точка (две дробни числа, отделени с интервал) и определя дали точката е в “злата” (черната) или в “добрата” (бялата) част на фигурата или е на границата между двете. Ако точката е извън фигурата, да се приеме за гранична. Програмата да извежда на стандартния изход съответно "Evil", "Good" или "Neutral".
 \
![image18](https://user-images.githubusercontent.com/89635038/131334336-f8e40e71-0afe-4dc2-9e99-eff1b94b09c3.png)
 \
Примери:
Вход | Изход
------------ | -------------
1 -1.5	| Evil
2.5 3	| Good
0 2	| Neutral

 \
**Задача 8.**  Разполагаме с банкноти от 50, 20, 10, 5, 2 и 1 лева. Дадена сума може да бъде представена по много различни начини от банкнотите. Например 286 = 2×50 + 5×20 + 8×10 + 3×2, но и 286 = 5×50 + 1×20 + 1×10 + 1×5 + 1×1. Интересуваме се от най-икономичното представяне на дадена сума, т.е. това представяне, което изисква най-малък брой банкноти. Да се напише програма, която приема от клавиатурата сума (цяло положително число) и намира най-икономичното представяне на тази сума чрез банкнотите. Представянето да бъде изведено на стандартния изход съгласно следния синтаксис, eописан чрез метаезика на Backus-Naur:

<сума> = <брой>*<номинал> { + <брой>*<номинал> }

Номиналите на банкнотите в представянето на сумата да са подредени в намаляващ ред.
Упътване: Номиналите на банкнотите са подбрани така, че получаваме най-икономичното представяне последователно подбирайки банкноти от възможно най-високия номинал, докато това е възможно, след което преминаваме към по-ниския номинал.

Примери:
Вход | Изход
------------ | -------------
286	| 286 = 5\*50 + 1\*20 + 1\*10 + 1\*5 + 1\*1
88	| 88 = 1\*50 + 1\*20 + 1\*10 + 1\*5 + 1\*2 + 1\*1

 \
**Задача 9.** Искаме да симулираме работата на 4-битов калкулатор, който работи само с неотрицателни цели числа от 0 до 15. За целта на стандартния вход приемаме 2 числа и символ, означаващ операция, в реда: <число> <операция> <число> (например 5 + 4). Калкулаторът трябва да пресметне резултата от операцията и да го изведе на екрана. Калкулаторът трябва да поддържа аритметичните операции за цели числа - събиране (+), изваждане (-), умножение (.), частно (/), остатък (%). Понеже е само 4-битов, при калкулатора се получава препълване (overflow), ако резулатата от операцията е прекалено голям. Препълване се получава и ако входните числа са прекалено големи. Например 5 - 20, след отчитане на препълването на 20, ще стане на 5 - 4 = 1 (понеже 20 - 16 = 4 след препълването). Също така 9 + 8 = 17, което след отчитане на препълването дава 1. На стандартния изход да бъде изведен резултата от операцията, като при деление на 0 на екрана се извежда низа "Division by zero!".

Примери:
Вход | Изход
------------ | -------------
5 - 20	| 1
9 + 8	| 1
3 - 7	| 12
5 % 0	| Division by zero!

\
**Задача 10.** Да се напише програма, която по зададени коефициенти на система от 2 линейни уравнения с 2 неизвестни намира решението на системата, ако то е единствено. 

Вход: два реда, на всеки от които три дробни числа (с до пет значещи цифри), разделени с интервал и означаващи коефициентите пред неизвестните x и y от лявата страна на равенството и числото от дясната страна на равенството.

Изход:
*	ако системата има единствено решение, две дробни числа, разделени с интервал и означаващи стойностите на x и y. Дробните числа да бъдат изведени с точност пет значещи цифри (напомняме, че “брой значещи цифри” и “брой цифри след десетичната точка” са различни неща).
*	ако системата няма решение, низа "No solution"
*	ако системата има повече от едно решение, низа "Many solutions"

Примери:
Вход | Изход
------------ | -------------
1.2 2.3 13.87 <br> 5.3 -0.5 17.56	| 3.7 4.1
1.2 2.3 13.87 <br> 1.8 3.45 20.805 |	Many solutions
1.2 2.3 13.87 <br> 3 5.75 34.5	| No solution


